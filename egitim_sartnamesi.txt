Eğitim Şartnamesi

- Eğitimlere katılabilmek için yüzme bilmek ve sağlıklı olmak şarttır.

- 1 Yıldız Temel Yelken, 2 Yıldız İleri Yelkencilik ve 2 Yıldız Yarışçılık eğitimleri en fazla beşerli gruplar halinde toplam 12'şer saat olarak yapılır.*

- 3 Yıldız Yatçılık eğitimi en fazla sekizerli gruplar halinde toplam 20 saat olarak yapılır.*

- 1, 2, 3 Yıldız eğitimleri haricindeki eğitimler kursiyerler için özel olarak programlanmaktadır.

- Pratik eğitimlerin her kuru için ayrılan en fazla süre altı haftadır. Her üye; başlangıç tarihinden itibaren en geç 6 hafta sonra eğitimini tamamlamalıdır. Aksi halde eğitim kurları ve saatleri üzerinde hak iddia edemezler.  Hiçbir eğitim de sonraki döneme aktarılamaz. 

-Kursiyerler uygunluk durumuna göre her kur altı hafta boyunca geçerli olmak üzere sabit gün ve saat seçerler. Grup Üyeleri’nin ortak kararı doğrultusunda pratik eğitimler en az 5 gün önce belirtilmek üzere erteleyebilirler. Ancak bu durum iki kez üst üste tekrar edemez ve eğitim süresi toplamda her kur için 6 haftayı geçemez.**

- Hava şartları dolayısıyla pratik eğitim iptali eğitmenin insiyatifindedir. 7 knt’den az veya 20 knt’den fazla rüzgarlı günlerde eğitim ertelenebilir.  Kursiyerler, hava şartları nedeniyle eğitimin iptal olması halinde eğitimden en geç iki saat öncesinde SMS ile bilgilendirilir. 2 saatlik süreçteki hava değişimlerinden eğitmen sorumlu değildir.

- Pratik eğitimleri bitiren üyelere sertifika sınavı yapılır. Sınavda başarı puanı 80’dir. Sınav tüm pratik ve teorik eğitimlerin yanında kitapçıktan ilgili seviyenin kısımlarını kapsar. Sınava girebilmek için eğitimlere %75 devam zorunluluğu vardır.  

- Sertifika Sınavı’nda başarısız olan üyeler; Eğitmen raporu doğrultusunda tekrar 3 saatlik "Kurtarma Eğitimi"ne tabii tutulur veya  sonraki sınav dönemini bekleyerek tekrar sınava girebilirler. Bu sınavda başarılı olmaları durumunda sertifika almaya hak kazanırlar.

*Mevsim şartlarına göre eğitim ikişer saatten altı sefer veya üçer saatten dört sefer şeklinde uygulanır.
**Fırtınalı hava, rüzgarsızlık, resmi tatiller, fuar vb. özel durumlar sebebiyle iptal olan dersler bu koşula dahil değildir. 